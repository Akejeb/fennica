Tietueet on konvertoitu painetuista kansallisbibliografioista ja niitähän julkaistiin pitkään niin, että suomenkielinen ja ruotsinkielinen kirjallisuus olivat omina bibliografioinaan. Suomen ruotsinkielisen kirjallisuuden bibliografian julkaisemisessa on katko vuosilta 1864-1878 (eli koskee myös tuota tutkijoiden aikajaksoa). Sellaista bibliografiaa ei siis ole painettu, enkä tiedä, onko Kansalliskirjasto jotenkin muuten jäljittänyt tuon ajan ruotsinkielisen kirjallisuuden - jota varmaan oli tuolloin enemmänkin kuin suomenkielistä - ja saanut sen luetteloiduksi tietokantaan. Ainakin pitää varautua siihen, että puutteita voi olla."